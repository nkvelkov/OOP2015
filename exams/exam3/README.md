##Изпит по ООП-практикум##

## Задачи ##

Решенията на задачите се предават по e-mail на следния адрес:

> upassistant2014@gmail.com

Време за работа: 2 часа.

Решението на всяка задача трябва да бъде под формата на файлове с окончание *.cpp* и *.h* (не целите проекти, ако използвате Visual Studio). Файловете се изпращат като attachment-и в mail-a. Освен решения на задачите самият mail трябва да съдържа име и факултен номер. Успех!

### Задача 1 ###

Да се реализира клас Goods (стока), притежаващ следните член-данни: 
* дата на производството на стоката - можете да използвате произволно представяне (както символен низ с дължина поне 9 символа, така и три целочислени променливи);
* единична цена;
* количество (брой единици) на стоката;
* номер на партидата, по която стоката е постъпила в склада.

Да се напишат подходящи конструктори и да се реализират методи за:
* промяна на датата на производство на стоката;
* промяна на единичната цена на стоката;
* промяна на количестовото на стоката (увеличение и намаление);
* промяна на номера на партидата;
* извличане на датата на производството на стоката;
* извличане на единичната цена;
* извличане на количество (брой единици) на стоката;
* извличане на номер на партидата, по която стоката е постъпила в склада;

* намиране на цената на стоката. 

Да се напише метод toString(), който извежда информация за стоката на екрана.

### Задача 2 ###

Реализирайте следните класове:

Клас `RailwayStation`, които има следните член данни:
* име - низ с произволна дължина
* местоположение - град
и метод за принтиране на данните - `void print() const`

Клас `PassengerRailway`, което е вид гара и има допълнителни характеристики:
* брой пътници, които може да поеме един коловоз
* брой коловози - цяло число
и метод за принтиране на данните  - `void print() const`

Клас `CargoRailway`,  което е вид гара и има допълнителни характеристики:
* колко тона може да поеме един коловоз- цяло число
* брой коловози - цяло число
и метод за принтиране на данните - `void print() const`

Реализирайте за всеки клас:
* `get` и `set` методи за всички характеристики 
* канонично представяне, където е необходимо
* конструктор с параметри за всички член-данни


```Бонус``` Има и смесени гари, които могат да бъдат използвани и като товарни, и като пътнически `PCRailway`,
 които имат метод за принтиране на данните -
`void print() const`

```Бонус``` Да се напише функция, която получава масив от гари и брой пътници, която връща отговор дали гарите могат да поемат 
подаденият брой пътници. Да се напише подобна функция и за товарите.
