## Допълнителна домашна работа

Решенията на задачите се предават по e-mail на следните адреси:
* Група 2 - upassistant2014@gmail.com

Срок за предаване: от 23.05.2015 до 06.06.2015

Решението на задачата трябва да бъде под формата на файлове с окончание *.cpp* и *.h* (не целите проекти, ако използвате Visual Studio). Файловете се изпращат като attachment-и в mail-a. Освен решения на задачите самият mail трябва да съдържа име и факултен номер. Успех!

Решението на задачата не е задължително, но може да ви донесе бонус точки.

### Задача -> Бикове и крави
Трябва да направите конзолно приложение, което позволява на двама души да играят играта бикове и крави. Ако не се сещате как се играе играта, можете да посетите този [линк](http://5ko.free.fr/bg/bk.html).
За целта създайте клас Player. Нека класът има следните член данни:

* намисленото число - числото, което играчът си е намислил. Подава се в конструктора. Не е задължително да е от целочислен тип. Попринцип играта се играе за четирицифрени числа, но ако желаете можете да я реализирате за числа с произволна дължина. 
* guessed_numbers - масив от числата, с които съперникът се е опитал да отгатне числото на този играч.
* requested_numbers - двумерен масив от числа, в първата колона трябва да седят числата, с които този играч се е опитал да отгатне числото на съперника си, срещу всяко такова число в следващите две колони трябва да седят броят на биковете и кравите съответващи на това число.

Дефинирайте още:
 
* Player(int) - конструктор, приемащ цялото число, което играчът си е намислил. 
* make_guess(Player&, int) - връща истина, ако подаденото като аргумент число съвпада с намисленото, в противен случай добавя числото в масива guessed_numbers и добавя числото заедно със съответните бикове и крави в масива requested_numbers на подадения като аргумент играч.
* get_bulls_and_cows(int, int&, int&) - връща чрез подадените по псевдоним аргументи, броят на биковете и кравите, съответващи на подаденото число.
* add_requested_number(int, int, int) - добавя подаденото като аргумент число в масива requested_numbers заедно с броят на биковете и кравите, съответващи на това число.
* print_guessed_numbers()const? - изпечатва на екрана елементите на съответния масив.
* print_requested_numbers()? - -----------||--------------------||-------------||-------.

Реализирайте играта в main функцията. Идеята е да се създадат два обекта от този клас и двамата играчи да се редуват да въвеждат предполагаеми числа като всеки се опитва да отгатне числото на другия. Нека на всяка итерация се принтират на екрана стойностите на двата масива на играча, който е на ход. Играта продължава, докато някои от двамата не успее да отгатне числото на другия.
При необходимост дефинирайте допълнителни член данни или методи.